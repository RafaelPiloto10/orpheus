(Freddie Aguilar)  
  
I  
Nung isang araw sa may tapat ng pintuan  
May isang mama at may dala siyang sulat  
Nang basahin ko humihingi siya ng tulong  
Dahil daw sa kanyang anak na maysakit  
Siya'y amoy-alak, mata'y namumula  
Kaya daw naglasing, dahil sa problema  
  
Ii  
Sa awa ko, dinukot ko ang piso sa bulsa  
Ang sabi niya, ay mama kulang dagdagan pa  
Kaya ako dumukot ng sampo dinagdagan  
Siya nama'y nakangiti at biglang lumisan  
Siya'y sinundan ko, di n'ya nalalaman  
At siya'y nakita kong pumasok sa ihaw-ihaw.  
  
Iii  
Ako'y lumapit sa kanya  
At siya ay nabigla,  
Para bang nakakita ng multo ang mama  
Oh ilan kaya ang tulad ng taong ito?  
May dalang sulat upang manloko ng kapwa  
Pag nakita n'yo, itong taong ito  
Mag-ingat kayo,  
Baka kayo'y maloko.  
Pag nakita n'yo, itong taong ito  
Mag-ingat kayo,  
Baka kayo'y maloko


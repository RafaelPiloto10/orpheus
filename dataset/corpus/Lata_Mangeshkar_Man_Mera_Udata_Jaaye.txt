Man mera udata jaaye  
Baadal ke sang duur gagan mein  
Aaj nashe mein gaata git milan ke re  
Rim jhim, rim jhim, rim jhim  
  
Aas ke pankh lagaakar panchhi mastaana  
Pi ki nagariya aaj chala dil divaana  
Ghana ghana baadal garaje to kya  
Chama chama bijali chamake to kya  
Chanchal man to rukana kahin na jaane re  
Man mera udata jaaye  
  
Uthati hain jaise saagar mein  
Kala kala chhala chhala karati tarangein  
Man mein vaise hi jaag rahin  
Pal pal vyaakul mast umangein  
  
Aaj na roko pyaar ke is divaane ko  
Haathon se dil jaata hai to jaane do  
Tod chala ye bandhan saare  
Jahaan sajan ka pyaar pukaare  
Paagal hai man kab ye kisi ki maane re  
Man mera udata jaaye


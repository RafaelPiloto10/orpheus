Quibusdam quasi saltibus  
Superni patris filius  
Ad terrena  
Venit e superis,  
Spoliatis  
Nunc redit tartaris.  
Ascendentem ad aethera  
Nubes excepit lucida,  
Ferebatur  
Erectis manibus  
Benedicens  
Suis astantibus.  
Ascendentem cernentibus  
Ac super hoc mirantibus  
Astiterunt  
In albis angeli,  
Tam facie  
Quam veste nitidi.  
Ad terrena  
Venit e superis,  
Spoliatis  
Nunc redit tartaris.  
  
  


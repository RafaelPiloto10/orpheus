Ab votz d'angel,  
Lengu'espena, non bleza,  
Ab motz sotils,  
Plans plus see'obra d'engles,  
Ben assetatz,  
Ben ditz e sens repreza  
Miels escoutatz,  
Ses tossir, que apres,  
Ab plans, sanglotz,  
Mostran la via  
De Jhesu-Crist,  
Que quex deuria  
Tener, com el per  
Nos la volc tener.  
Van prezican com  
Ouescam Dieu vezer ...  
Religios  
Fon li premieir'enpreza  
Per gent que treu  
Ni bruida non volgues,  
Mas jacopin  
Apres manjar n'an queza,  
Ans desputan  
Del vin cals mieillers es,  
Et an de plaitz  
Cort establia  
Et es vaudes  
Qui'ls ne desvia:  
Et los secretz d'ome  
Volon saber  
Per tal que  
Miels si puescan far temer.  
Esperitals  
Non es la lur paubreza:  
Gardan lo lor  
Prenon so que mieus es.  
Per mols gonels,  
Tescutz de lan'engleza,  
Laisson selis,  
Car trop aspre lur es.  
Ni parton ges  
Lur draparia  
Aissi com Sains  
Martins fazia:  
Mas almornas, de see'om  
Sol sostener  
La paura gent,  
Volon totas aver.  
S'ieu fos maritz,  
Mot agra gran fereza  
See'om desbraiatz  
Lonc ma moiller segues,  
Qu'ellas e il  
An faudas d'un 'ampleza  
E fuoc ab grais  
Fun leumen s'es enpres.  
  
  

